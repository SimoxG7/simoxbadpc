Capitolo 1: Introduzione alla statistica --------------------------------------------------

Def: La statistica è l'arte di imparare dai dati. Vi sono due branche della statistica, la statistica descrittiva e la statistica inferenziale.

1.1 - Introduzione ------------------------------------------------------------------------

Il compito della statistica consiste nel raccogliere informazioni rilevanti, o dati, che poi vanno descritti e analizzati. 

1.2 - La natura della statistica ----------------------------------------------------------

La statistica è l’arte di apprendere dai dati. La statistica si occupa della raccolta, della descrizione e dell’analisi dei dati, possibilmente permettendo di trarne delle conclusioni.

1.2.1 - Raccolta dei dati -----------------------------------------------------------------

Se i dati non sono ancora disponibili, possiamo usare la statistica per progettare un esperimento che li generi, adottando una neutralizzazione dei fattori che possono influenzare i risultati. Bisogna far sì che i soggetti della nostra raccolta dati siano ugualmente probabili. 

Def: La parte della statistica che si occupa di descrivere e riassumere i dati si chiama statistica descrittiva.

1.2.2 - Statistica inferenziale e modelli probabilistici ----------------------------------

Def: La parte della statistica che si occupa di trarre conclusioni dai dati si chiama statistica inferenziale.

Per trarre conclusioni dai dati è necessario tenere conto anche del "caso". Bisogna infatti fare delle assunzioni sulle probabilità di ottenere ciascun valore. L'insieme di queste assunzioni prende il nome di modello probabilistico per i dati, che può essere (non sempre è così) suggerito dalla natura stessa dei dati.

Visto che il fondamento dell’inferenza statistica consiste nel formulare un modello probabilistico atto a descrivere i dati, è necessaria una certa conoscenza di teoria della probabilità. In altre parole, l’inferenza statistica si basa sull’assunzione che importanti aspetti del fenomeno in analisi si possano rappresentare in termini di probabilità, e giunge a conclusioni usando i dati per fare inferenza su queste probabilità.

1.3 - Popolazioni e campioni -------------------------------------------------------------

In statistica, ci interessa ottenere informazioni su tutto un insieme di elementi, che definiamo popolazione. Poichè spesso la popolazione è troppo numerosa per analizzarne tutti i membri, ne se analizza un sottoinsieme, chiamato campione.

Def: L’insieme di tutti gli elementi che ci interessano si chiama popolazione. Un sottoinsieme della popolazione che viene studiato in dettaglio si chiama campione.

Il campione deve essere rappresentativo di tutta la popolazione. Un campione di solito non si può considerare rappresentativo di una popolazione a meno che il campione non sia stato scelto in modo casuale. 
Per quanto possa sembrare paradossale, abbiamo più possibilità di ottenere un campione rappresentativo se scegliamo i membri in modo completamente casuale senza alcuna considerazione su quali elementi verranno scelti.

Def: Un campione di k membri di una popolazione si dice campione casuale, o talvolta campione casuale semplice se i membri sono scelti in modo che tutte le possibili scelte dei k membri siano ugualmente probabili.

*1.3.1 - Campionamento casuale stratificato ----------------------------------------------

Il sistema di campionamento casuale stratificato richiede di avere più informazioni iniziali sulla popolazione rispetto al campionamento casuale semplice. In un campione di questo tipo, dapprima si stratifica la popolazione in sottopopolazioni, e poi si sceglie casualmente il giusto numero di elementi da ogni sottopopolazione. Di conseguenza, le proporzioni del campione che appartengono a ciascuna delle sottopopolazioni sono esattamente le stesse delle proporzioni per la popolazione totale.

1.4 - Cenni storici (bruh sound effect #2) -----------------------------------------------

Statistica deriva dalla parola stato e si usava per indicare una raccolta di informazioni che interessavano lo stato. 

Capitolo 1 - Parole chiave:

Statistica: L’arte di apprendere dai dati.

Statistica descrittiva: La parte della statistica che si occupa di descrivere e riassumere i dati.

Statistica inferenziale: La parte della statistica che si occupa di trarre conclusioni dai dati.

Modello probabilistico: Le assunzioni matematiche relative alle probabilità di ottenere ciascun valore.

Popolazione: Un insieme di elementi di interesse.

Campione: Un sottoinsieme della popolazione che viene analizzato.

Campione casuale di dimensione k: Un campione scelto in modo che qualunque sottoinsieme
di dimensione k abbia la stessa probabilità di essere scelto.

Campione casuale stratificato: Un campione ottenuto suddividendo la popolazione in sottopopolazioni distinte e poi scegliendo campioni casuali da ogni sottopopolazione.

Capitolo 2: Descrivere insiemi di dati ---------------------------------------------------

2.1 - Introduzione -----------------------------------------------------------------------

È molto importante che i risultati numerici di uno studio siano presentati in modo chiaro e conciso. Infatti, un’efficace presentazione dei dati spesso ne evidenzia immediatamente caratteristiche come l’intervallo di variazione, la simmetria, la concentrazione e così via.

2.2 - Tabelle e grafici di frequenza -----------------------------------------------------

Se un grafico contiene un numero ridotto di valori distinti, conviene rappresentarli in una tabella delle frequenze che affianchi ad ogni valore distinto la rispettiva frequenza di occorrenza. 

Si possono usare grafici a bastoncini, a barre, oppure poligonali.

Un insieme di dati si dice simmetrico intorno al valore x0 se le frequenze dei valori x0 – c e x0 + c sono le stesse per ogni c.

2.2.2 - Grafici delle frequenze relative -------------------------------------------------

A volte conviene considerare e rappresentare le frequenze relative piuttosto che quelle assolute. Se f è la frequenza di occorrenza del valore x di un dato, allora possiamo rappresentare in un grafico la frequenza relativa f/n rispetto a x, dove n è il numero totale di osservazioni nell’insieme di dati.

Per costruire una tabella delle frequenze relative da un insieme di dati:
Disporre i valori dei dati in ordine crescente. Determinare i valori distinti e quante volte ciascuno di essi compare. Elencare questi valori distinti affiancati dalla loro frequenza f e dalla loro frequenza relativa f/n, dove n è il numero totale di osservazioni nell’insieme di dati.

2.2.3 - Grafici a torta -----------------------------------------------------------------

Spesso quando i dati non sono numerici si usa un grafico a torta per rappresentare le frequenze relative. Si costruisce un cerchio e poi lo si suddivide in settori, uno per ogni valore distinto dei dati. L’area di ciascun settore, che rappresenta la frequenza del settore corrispondente, si determina come la frazione f/n (frequenza relativa) dell’area totale del cerchio.

Se un valore ha frequenza relativa f/n, allora il relativo settore è delimitato da due rette che formano un angolo di 360*f/n gradi.

2.3 - Raggruppamento dei dati e istogrammi ----------------------------------------------

Nel caso in cui insiemi di dati hanno valori troppo distinti, allora suddividiamo i valori in gruppi, o classi, e poi rappresentiamo con un grafico il numero di valori dei dati che cadono in ciascuna classe.

Tipicimente si scelgono da 5 a 10 classi, ma il numero più appropriato è una scelta soggettiva. 

I valori al bordo di una classe di chiamano estremi della classe. Noi adottiamo la convenzione di inclusione a sinistra, che richiede che una classe includa il suo estremo sinistro ma non quello destro.

Un grafico a barre dei dati con le colonne sistemate adiacenti l’una all’altra si dice istogramma. L’asse verticale di un istogramma può rappresentare sia la frequenza che la frequenza relativa della classe. Nel primo caso, l’istogramma è definito istogramma delle frequenze, mentre nel secondo caso istogramma delle frequenze relative.

Come costruire un istogramma da un insieme di dati:
1. Disporre i dati in ordine crescente.
2. Scegliere le classi in modo da coprire tutti i punti.
3. Costruire una tabella delle frequenze.
4. Costruire delle barre adiacenti che abbiano altezze determinate dalla tabella delle frequenze. 

Gli istogrammi sono importanti perché ci permettono di organizzare e presentare i dati graficamente per indirizzare l’attenzione su alcune importanti caratteristiche dei dati (ad esempio: simmetria, dispersione, intervalli con un'alta concentrazione, vuoti, distacco tra dati). 

Essenzialmente, un istogramma è un grafico a barre che rappresenta le frequenze o le frequenze relative dei dati che cadono nelle varie classi. Queste frequenze delle classi si possono anche rappresentare con un grafico poligonale. Ciascuna classe è rappresentata da un valore, di solito il punto medio dell’intervallo. Si costruisce poi un grafico di questi valori rispetto alle frequenze delle classi che rappresentano. I punti sul grafico vengono poi collegati con delle rette per costruire il grafico poligonale. Questo tipo di grafico è utile per confrontare insiemi di dati, perché possiamo sovrapporre più poligoni sullo stesso grafico.

2.4 - Diagrammi ramo-foglia --------------------------------------------------------------

Un modo molto efficiente di rappresentare un insieme di dati di dimensioni piccole o medie consiste nell’utilizzare il diagramma ramo-foglia (o diagramma stem and leaf). Tale grafico si ottiene dividendo ciascun valore dei dati in due parti, chiamate appunto rami e foglie. Per esempio, se tutti i dati sono numeri a due cifre, allora il ramo di un valore potrebbe essere la cifra delle decine, e la foglia la cifra delle unità.
La scelta dei rami dovrebbe essere fatta in modo che il diagramma ramo-foglia che ne risulta sia informativo sui dati.

I diagrammi ramo-foglia sono piuttosto utili in quanto mostrano tutti i valori dei dati in modo chiaro, che può essere il primo passo per descrivere, riassumere e trarre informazioni dai dati. Sono particolarmente adatti a descrivere insiemi di dati di dimensioni ridotte.

2.5 - Insiemi di dati a coppie -----------------------------------------------------------

Talvolta un insieme di dati consiste in coppie di valori che hanno una relazione di qualche tipo tra di loro. In questo caso si considera che ogni elemento dell’insieme di dati sia costituito da un valore x e da un valore y.

Un metodo di rappresentare un insieme di dati di questo tipo consiste nel considerare ogni elemento della coppia separatamente, producendo istogrammi e diagrammi ramo-foglia separati per ciascuno.

Un modo utile di ritrarre un insieme di dati di valori accoppiati consiste nel rappresentare i dati in un diagramma rettangolare bidimensionale in cui l’asse x rappresenta il valore x dei dati, e l’asse y il valore y. Un diagramma di questo tipo si chiama diagramma di dispersione.

Oltre a mostrare il comportamento relativo di due variabili e ad aiutarci nelle previsioni, il diagramma di dispersione è utile per riconoscere i valori anomali (outlier), che sono i punti che non sembrano seguire il comportamento degli altri. Una volta identificati gli outlier, possiamo decidere quali di essi sono appropriati e quali sono causati da errori nella raccolta dei dati.

Capitolo 2 - Parole chiave:
Frequenza: Il numero di volte in cui un certo valore si verifica in un insieme di dati.

Tabella delle frequenze: Una tabella che rappresenta, per un certo insieme di dati, ciascun valore distinto vicino alla sua frequenza.

Grafico a bastoncini: Un grafico ottenuto da una tabella delle frequenze. L’ascissa indica un valore, mentre la frequenza corrispondente è indicata dall’altezza di un segmento verticale.

Grafico a barre: Simile a un grafico a bastoncini, tranne che in questo caso la frequenza di un valore è rappresentata dall’altezza di una barra.

Grafico poligonale: Un grafico dei valori distinti e della loro frequenza in cui i punti sono collegati da segmenti di retta.

Insieme di dati simmetrico: Un insieme di dati si dice simmetrico intorno a un certo valore x0 se le frequenze dei valori x0–c e x0+c sono le stesse per ogni scelta di c.

Frequenza relativa: La frequenza del valore di un dato divisa per il numero totale di elementi in un insieme di dati.

Grafico a torta: Un grafico che indica le frequenze relative suddividendo un cerchio in settori separati.

Istogramma: Un grafico in cui i dati sono suddivisi in classi, le cui frequenze sono rappresentate da un grafico a barre.

Istogramma delle frequenze relative: Un istogramma che rappresenta le frequenze relative dei valori nell’insieme di dati.

Diagramma ramo-foglia: Simile all’istogramma, tranne per il fatto che la frequenza è indicata allineando una dopo l’altra le ultime cifre (dette foglie) dei dati.

Diagramma di dispersione: Un diagramma a due dimensioni per un insieme di dati costituito da coppie di valori.

Capitolo 3: Uso delle statistiche per riassumere i dati ----------------------------------

L'obiettivo del capitolo è sviluppare quantità che possano essere usate per sintetizzare un insieme di dati. Queste quantità, formalmente chiamate statistiche, assumono valori che sono determinati dai dati. Alcune statistiche sono la media, la mediana, e la moda campionarie, tre statistiche che misurano il centro, o il valore medio di un insieme di dati. Ci occupiamo anche delle statistiche che misurano l’ampiezza delle oscillazioni di un insieme di dati. Apprendiamo che cos’è un insieme di dati normale, e introduciamo una regola empirica per insiemi di questo tipo. Consideriamo anche insiemi di dati costituiti da valori accoppiati, e presentiamo una statistica che indica in che misura un diagramma di dispersione di valori accoppiati può essere approssimato con una retta.

3.1 - Introduzione ----------------------------------------------------------------------

Scopo di questo capitolo è la determinazione di alcune misure riassuntive sui dati. Queste misure riassuntive si chiamano statistiche, dove per statistica intendiamo una quantità numerica il cui valore è determinato dai dati.

Def: Le quantità numeriche calcolate a partire da un insieme di dati si chiamano statistiche. 

Vi sono tre statistiche distinte che descrivono il centro di un insieme di dati: la media,
la mediana e la moda campionarie. Dopo aver ottenuto un’idea sul centro di un insieme di dati, è naturale interessarci della dispersione dei dati. Infatti ci possiamo chiedere se i valori sono disposti in vicinanza del centro, o se si allontanano di molto. 

3.2 - Media campionaria -----------------------------------------------------------------

Supponiamo di avere un campione di n dati i cui valori sono x1, x2, . . . , xn. Una statistica per indicare il centro di questo insieme di dati è la media campionaria, definita come la media aritmetica dei valori dei dati.

Def: La media campionaria, che indichiamo con x̄ (pronunciato “x barrato”), è definita da:
    x̄ = Σ[i=1 to n] (xi / n) = (x1 + x2 + ... + xn) / n

Avendo i valori distinti e la loro frequenza assoluta, è possibile calcolare la media campionaria x̄ come:
    x̄ = (x1 * f1 + x2 * f2 + ... + xn * fn) / n 

3.2.1 - Scarti --------------------------------------------------------------------------

Le differenze tra ciascun valore dei dati e la media campionaria si chiamano scarti. La somma di tutti gli scarti è sempre 0, poichè la somma degli scarti positivi dalla media campionariacontrobilancia esattamente la somma degli scarti negativi.

Def: Gli scarti sono le differenze tra ciascun valore dei dati e la media campionaria. Ilvalore dell’i-esimo scarto è xi - x̄ . 

3.3 - Mediana campionaria --------------------------------------------------------------- 

Poichè la media campionaria è altamente influenzata da valori estremi, per indicare il centro di un insieme di dati non influenzato da valori estremi si usa la mediana campionaria. La mediana campionaria è definita come il valore intermedio quando i dati sono disposti in ordine crescente e si indica con la lettera m.

Def: Si dispongano i valori dei dati in ordine dal più piccolo al più grande. Se il numero di valori è dispari, allora la mediana campionaria è il valore intermedio della lista ordinata; se è pari, allora la mediana campionaria è la media dei due valori intermedi.

In generale, per un insieme di dati di n valori, la mediana campionaria è il [(n + 1)/2]-esimo valore più piccolo se n è dispari, o la media nel (n/2)-esimo valore più piccolo e del (n/2 + 1)-esimo valore più piccolo se n è pari. 

La media campionaria e la mediana campionaria sono due statistiche utili per descrivere la tendenza centrale di un insieme di dati. La media campionaria, essendo una media aritmetica, prende in considerazione tutti i valori dell’insieme di dati. Al contrario la mediana campionaria, visto che considera solo uno o due valori centrali, non è influenzata dai valori estremi.
Per gli insiemi di dati che sono approssimativamente simmetrici rispetto ai valori centrali, la media campionaria e la mediana campionaria sono vicine.

3.3.1 - Percentili campionari -----------------------------------------------------------

La mediana campionaria è un caso particolare di una statistica nota come 100p-esimo percentile campionario, dove p indica qualunque frazione compresa tra 0 e 1. Un 100pesimo percentile campionario è un valore maggiore del 100p percento dei valori e minore del 100(1 – p) di essi.

Def: Il 100p-esimo percentile campionario è un valore maggiore o uguale di almeno 100p percento dei valori dei dati, e minore o uguale di almeno 100(1 – p) percento dei valori dei dati. Se due valori dei dati soddisfano questa condizione, allora il 100pesimo percentile campionario è la media aritmetica di essi.

Notiamo che la mediana campionaria è il 50-esimo percentile. In altre parole, la mediana campionaria è il percentile campionario 100p, quando p = 0.50.

Supponiamo che i dati di un campione di numerosità n siano disposti in ordine crescente dal più piccolo al più grande. Per determinare il 100p-esimo percentile campionario, dobbiamo determinare quale valore è:
1. Maggiore o uguale di almeno np valori dei dati.
2. Minore o uguale di almeno n(1 – p) dei valori dei dati.

Per calcolare il 100p-esimo percentile campionario di un insieme di dati di n elementi:
1. Disponi i dati in ordine crescente.
2. Se np non è un intero, determina il più piccolo intero maggiore di np. Il valore dei dati in questa posizione è il 100p-esimo percentile campionario.
3. Se np è un intero, allora la media dei valori nelle posizioni np e np + 1 è il 100pesimo percentile campionario.

Def: Il 25-esimo percentile campionario si chiama primo quartile. Il 50-esimo percentile campionario si chiama mediana o secondo quartile. Il 75-esimo percentile campionario si chiama terzo quartile.

I quartili suddividono i dati in quattro parti in modo tale che il 25% dei dati è inferiore del primo quartile, il 25% è compreso tra il primo e il secondo quartile, il 25% tra il secondo e il terzo quartile, e 25% è maggiore del terzo quartile.

3.4 - Moda campionaria -----------------------------------------------------------------

La moda campionaria è il valore che si verifica con maggiore frequenza nell’insieme di dati ed è perciò un altro indicatore della tendenza centrale. Se non esiste un singolo valore che si verifica più frequentemente degli altri, allora tutti i valori con la frequenza più alta sono detti valori modali. In questo caso si dice che non c’è un valore unico della moda campionaria.

3.5 - Varianza campionaria e deviazione standard ---------------------------------------

Vi sono statistiche che misurano la dispersione dei dati. Per misurare la dispersione dei dati si può considerare gli scarti dei valori dei dati rispetto a un valore centrale, più precisamente rispetto alla media campionaria. 

Avendo la media campionaria x̄ = Σ[i=1 to n] (xi / n) , allora lo scarto del valore xi dalla media campionaria è xi - x̄, i = 1, ..., n.

La somma degli scarti sarà sempre 0. 

La varianza campionaria è una misura della “media” degli scarti quadratici rispetto alla media campionaria. Tuttavia, per ragioni tecniche questa “media” divide la somma di n scarti quadratici per n – 1, piuttostoche per l’usuale valore n.

Def: La varianza campionaria, scritta s^2, dell’insieme di dati xi, ..., xn di media: 
x̄ = Σ[i=1 to n](xi) / n è definita come:
    s^2 = Σ[i=1 to n] ( (xi - x̄)^2 / (n-1) )   .

La varianza campionaria non cambia se sommiamo una costante a ciascun valore. Infatti: 
    yi = xi + c ==> ȳ = x̄ + c 
e dunque:
    yi - ȳ = xi + c - (x̄ + c) = xi - x̄  ==> yi - ȳ = xi - x̄
. Questo significa che gli scarti di y sono uguale agli scarti di x e quindi anche le somme dei quadrati sono uguali.

La radice quadrata positiva della varianza campionaria si dice deviazione standard campionaria.

Def: La quantità s, definita come
    s = √(s^2) = √( Σ[i=1 to n] ( (xi - x̄)^2 / (n-1) ) )
si dice deviazione standard campionaria.

La deviazione standard campionaria è espressa nella stessa unità di misura dei dati originali. Questo significa, per esempio, che se i dati sono espressi in metri, allora la varianza campionaria è espressa in metri quadrati, mentre la deviazione standard campionaria è espressa in metri.

Se moltiplichiamo ciascun valore xi, i = 1, ..., n per una costante c per ottenere un nuovo insieme di dati: yi = cxi , i = 1,..., n; allora la varianza campionaria dei valori y è uguale alla varianza campionaria dei valori x moltiplicata per c^2, ovvero:
    s(y)^2 = c^2 s(x)^2
dove s(y)^2 e s(x)^2 sono rispettivamente la varianza campionaria del nuovo insieme di dati, e la varianza campionaria dell’insieme originario. Calcolando la radice quadrata di entrambi i membri dell’uguaglianza otteniamo che la deviazione standard dei valori y è uguale al valore assoluto di c moltiplicato per la deviazione standard dei valori x. In formule:
    sy = |c|sx
.

Spesso per visualizzare alcune statistiche riassunte di un insieme di dati si usa un box plot. Il box plot è composto da un box che comprende secondo e terzo quartile, mentre un segmento orizzontale va dal minore al maggiore dei dati:
                  ────────────────
    ─────────────|           ║    |─────────────────
                  ────────────────
    ^            ^           ^    ^                 ^ 
    0            I          II   III                IV          //quartili

3.6 - Gli insiemi di dati normali e la regola empirica ----------------------------------

Molti grandi insiemi di dati che si incontrano in pratica hanno istogrammi dall’aspetto simile. Questi istogrammi spesso sono simmetrici rispetto al punto con la frequenza massima, e assumono intorno a questo punto una forma a campana. Questi insiemi di dati si dicono normali, e i rispettivi istogrammi si chiamano istogrammi normali.

Def: Un insieme di dati si dice normale se il rispettivo istogramma ha le proprietà seguenti:
1. Ha il punto massimo in corrispondenza dell’intervallo centrale.
2. Spostandoci dal centro verso destra o verso sinistra, l’altezza diminuisce in modo tale che l’intero istogramma è a forma di campana.
3. L’istogramma è simmetrico rispetto all’intervallo centrale.
            
Se l’istogramma di un insieme di dati è vicino a essere un istogramma normale, allora diciamo che l’insieme di dati è approssimativamente normale.

Ogni insieme di dati che non è approssimativamente simmetrico intorno alla mediana campionaria si dice asimmetrico (si può usare anche l’inglese skewed).

Regola empirica
Se un insieme di dati è approssimativamente normale con media campionaria x̄ e deviazione standard campionaria s, allora le seguenti affermazioni sono valide:
1. Approssimativamente 68% delle osservazioni rientrano nell’intervallo: x̄ += s
2. Approssimativamente 95% delle osservazioni rientrano nell’intervallo: x̄ += 2s
3. Approssimativamente 99.7% delle osservazioni rientrano nell’intervallo: x̄ += 3s

Un insieme di dati il cui istogramma ha due massimi locali si dice bimodale.

3.7 - Coefficiente di correlazione campionaria -------------------------------------------

Il coefficiente di correlazione campionaria quantifica in che misura grandi valori di x corrispondono a grandi valori di y e piccoli valori di x a piccoli valori di y.

Se grandi valori di x sono associati a piccoli valori di y, abbiamo una correlazione negativa.

La correlazione può essere negativa o positiva e viene calcolata come: 
    Σ[i=1 to n] ((xi - x̄) (yi - ȳ)) 
. Infatti se xi - x̄ e yi - ȳ hanno lo stesso segno, il prodotto sarà positivo. Negativo altrimenti. Andando a standardizzare la sommatoria dividendola per n-1 otteniamo il coefficiente di correlazione: ( Σ[i=1 to n] ((xi - x̄) (yi - ȳ)) )/(n-1)

Def: Siano sx e sy rispettivamente, le deviazioni standard dei valori x e dei valori y. Il coefficiente di correlazione campionaria, che scriviamo r, delle coppie di dati (xi, yi), i = 1, ..., n, è definito da
    r = { Σ[i=1 to n] ((xi - x̄) (yi - ȳ)) }/ { (n-1)*sx*sy } =
      = { Σ[i=1 to n] ((xi - x̄) (yi - ȳ)) }/ { √( Σ[i=1 to n] ((xi - x̄)^) * Σ[i=1 to n](yi - ȳ)^2) }
Quando r > 0, i dati sono correlati positivamente; invece quando r < 0, sono correlati
negativamente.


Il coefficiente di correlazione campionaria è sempre compreso tra -1 e +1. 

Il coefficiente di relazione campionaria r è uguale a +1 se, per una costante a, 
    yi = a + bxi, per i = 1, ..., n 
, dove b è una costante positiva.

Il coefficiente di correlazione campionaria r è uguale a -1 se, per una costanta a, 
    yi = a + bxi, per i = 1, ..., n 
, dove b è una costante negativa.    

Se r è il coefficiente di correlazione campionaria per i dati xi, yi, i = 1, ..., n, allora per qualunque scelta delle costanti a, b, c, d, r è anche il coefficiente di correlazione campionaria per i dati    
    a + bxi, c + dyi, i = 1, ..., n 
a condizione che b e d abbinao lo stesso segno (ovvero a condizione che bd >= 0).

pg 118 formula per il calcolo di r 



END RS







































